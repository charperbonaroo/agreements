# Akte van Overdracht

## Partijen

1. Charper Bonaroo B.V., gevestigd aan de Boeingavenue 215-8, 1119PD  te Schiphol-Rijk, geregistreerd bij de Kamer van Koophandel onder nummer 67186963, te dezen rechtsgeldig vertegenwoordigd door ____________ (hierna: Bonaroo)
2. ______________________, gevestigd ____________________________________, geregistreerd bij de Kamer van Koophandel onder nummer ____________, te dezen rechtsgeldig vertegenwoordigd door ___________________________ (hierna: XXX),

## Overwegende dat

- Bonaroo gedurende de periode ______________________________ software heeft ontwikkeld in opdracht van XXX
- deze software de volgende functionaliteiten omvat: ________________________________________________________________________________________________ (hierna: “het Werk”)
- XXX de auteursrechten betreffende het Werk wenst te verkrijgen
- partijen deze verkrijging en aanvullende afspraken schriftelijk wensen vast te leggen, mede gezien op het wettelijk vereiste tot levering bij akte van deze rechten.

## Komen als volgt overeen
1. Overdracht van rechten
    1. Bonaroo draagt zijn auteursrechten in hun meest volledige omvang betreffende het Werk over aan XXX, welke overdracht XXX aanvaardt.
    1. Deze overdracht omvat alle tot het auteursrecht behorende bevoegdheden voor alle landen ter wereld, voor alle exploitatievormen en voor alle distributiemedia. Deze bevoegdheden betreffen, voor zover mogelijk, tevens die exploitatievormen en media die in de toekomst mogelijk zijn of worden.
    1. Tevens omvat deze overdracht alle aanspraken op vergoedingen, licenties of royalties van welke aard dan ook die op grond van relevante wetgeving geclaimd kan worden, doch uitsluitend voor situaties ontstaan vanaf de datum van overdracht.
    1. XXX is vrij om alle rechten die zij krachtens deze overeenkomst verkrijgt, over te dragen aan een derde zonder nader overleg of instemming van Bonaroo.
    1. Voor zover een of meer rechten zoals hierboven bedoeld niet overdraagbaar zijn of niet rechtsgeldig overgedragen zijn krachtens bovenstaande, verleent Bonaroo hierbij XXX een eeuwigdurende, onbeperkte, overdraagbare en exclusieve licentie tot exploitatie van het Werk. Voorts zullen partijen dan alles in het werk stellen om alsnog een rechtsgeldige overdracht van deze rechten te realiseren.
    1. XXX is niet verplicht bij exploitatie van het Werk enige naamsvermelding van Bonaroo te voeren.

1. Voorbehoud van vergoeding
    1. Als volledige vergoeding voor de in artikel 1 overgedragen rechten, licenties en aanspraken heeft Bonaroo gefactureerd aan XXX: een totaalbedrag van __________________________ exclusief BTW.
    1. XXX zal de volledige vergoeding binnen 30 dagen na dagtekening van deze akte betalen.
    1. Na volledige betaling van het totaalbedrag heeft Bonaroo geen recht meer op enige vergoeding in verband met exploitatie of gebruik van het Werk op welke wijze dan ook.
    1. Bij uitblijven van volledige vergoeding binnen de gestelde termijn vervallen alle in artikel 1 overgedragen rechten, licenties en aanspraken terug aan Bonaroo.
    1. Bij uitblijven van volledig vergoeding binnen de gestelde termijn komen alle rechten op het gebruik van het Werk door XXX te vervallen.

1. Nadere medewerking
    1. Indien voor de overdracht van rechten zoals bedoeld in deze overeenkomst (of het uitoefenen daarvan na overdracht) op enig moment nog nadere handelingen nodig zijn of blijken, verbindt Bonaroo zich bij deze om aan dergelijke handelingen mee te werken op eerste verzoek van XXX.
    1. Onder dergelijke handelingen worden onder meer (maar niet uitsluitend) gerekend het ondertekenen van formulieren of nadere aktes, de registratie daarvan bij overheidsinstanties of van het indienen van enig document bij overheidsinstanties.
    1. Kosten die aan dergelijke handelingen verbonden mochten zijn, komen voor rekening van XXX.
    1. Volledige kopie van alle bronbestanden van het Werk zijn reeds beschikbaar gesteld aan XXX.

1. Rechten van derden
    1. Bonaroo verklaart dat hij geen anderen een licentie betreffende het Werk heeft verleend, en dat hij geen auteursrechten betreffende het Werk aan derden heeft overgedragen.

1. Overige bepalingen
    1. Op deze overeenkomst en de daaruit voortspruitende rechtsverhouding is Nederlands recht van toepassing.
    1. Eventuele geschillen voortvloeiende uit deze overeenkomst of de daaruit voortvloeiende rechtsverhouding worden uitsluitend voorgelegd aan de bevoegde rechter in Amsterdam.
    1. Indien enige bepaling uit deze overeenkomst nietig blijkt te zijn, tast dit niet de geldigheid van de gehele overeenkomst aan. Partijen zullen in dat geval ter vervanging (een) nieuwe bepaling(en) vaststellen, waarmee zoveel als rechtens mogelijk is aan de bedoeling van de oorspronkelijke overeenkomst gestalte wordt gegeven.
    1. Deze overeenkomst omvat alle afspraken tussen partijen met betrekking tot het intellectuele eigendom rond het Werk en komt in de plaats van alle voorafgaande schriftelijke en/of mondelinge overeenkomsten en afspraken dienaangaande.
    1. Deze overeenkomst kan uitsluitend worden gewijzigd of aangevuld door een schriftelijk stuk dat door de partijen is ondertekend.

## Ondertekening

Aldus overeengekomen en in tweevoud ondertekend.

Charper Bonaroo B.V.

datum:

plaats:

handtekening:

.__________________

datum:

plaats:

handtekening: