# Algemene​ ​Voorwaarden​ ​Charper​ ​Bonaroo​ ​B.V.

Versie: 1.0

Datum: 06 - 11 - 2017

## 1.​ ​Definities

In deze algemene voorwaarden worden een aantal begrippen gehanteerd in enkelvoud en 
meervoud die met een hoofdletter geschreven zijn en die de betekenis hebben zoals in dit
artikel​ ​gedefinieerd.

1.1.​ ​Algemene​ ​Voorwaarden​ ​Bonaroo:​ ​deze​ ​voorwaarden.

1.2. Algemene Voorwaarden Derden: de door derden gehanteerde leveringsvoorwaarden,
licentievoorwaarden,​ ​garantievoorwaarden​ ​en​ ​overige​ ​voorwaarden.

1.3. Bonaroo: Charper Bonaroo B.V., ingeschreven bij de Kamer van Koophandel onder nr.
67186963 en de ondernemingen die deze Algemene Voorwaarden van toepassing verklaren.

1.4. Bonaroo Producten: alle door Bonaroo verstrekte Producten, de daaruit voortvloeiende
voorzieningen en daarmee samenhangende werkzaamheden, die afkomstig zijn van
Bonaroo en waarvan eventuele intellectuele eigendomsrechten en andere rechten bij
Bonaroo berusten. Bonaroo Producten omvatten o.a. door Bonaroo ingebrachte standaard
technische- en/of design oplossingen en voor algemeen gebruik ontwikkelde en
niet-exclusief aan Cliënt beschikbaar gestelde generieke programmatuurelementen,
platformen​ ​en​ ​frameworks​ ​van​ ​Bonaroo.

1.5. Maatwerk: alle door Bonaroo verstrekte Producten, specifiek voor Cliënt ontwikkeld
(onder diens leiding, toezicht en/of instructies) en schriftelijk aangeduid en overeengekomen
als maatwerk waarvan eventuele intellectuele eigendomsrechten en andere rechten bij
Cliënt berusten.

1.6. Broncode: de programmeercode die kan worden weergegeven in een formaat, leesbaar
en begrijpelijk voor een programmeur. Deze omvat gerelateerde Broncode-documentatie,
opmerkingen​ ​en​ ​procedurele​ ​codes.​ ​Uit​ ​Broncode​ ​kan​ ​de​ ​objectcode​ ​worden​ ​gecompileerd.

1.7. Cliënt: de partij of persoon die met Bonaroo een overeenkomst heeft afgesloten.

1.8. Derden Producten: alle door Bonaroo verstrekte Producten, de daaruit voortvloeiende
voorzieningen en de daarmee samenhangende werkzaamheden die afkomstig zijn van
derden en waarvan eventuele intellectuele eigendomsrechten, industriële eigendomsrechten
en​ ​andere​ ​rechten​ ​in​ ​beginsel​ ​niet​ ​bij​ ​Bonaroo​ ​berusten.

1.9. Hosting: verstrekking van een niet-exclusieve virtuele Omgeving in een datacenter van
een derde waarin voor Cliënt gegevens, programmatuur, Producten (en indien mogelijk
apparatuur) kunnen worden geplaatst. Hosting omvat niet de eigen Omgeving van Cliënt (zie
art.​ 3.2 )​ ​en​ ​het​ ​internet.

1.10. Producten: door Bonaroo verstrekte producten (inclusief Maatwerk), diensten,
voorzieningen en de daarmee samenhangende werkzaamheden in de relatie tussen
Bonaroo en Cliënt.

1.11. Omgeving: de systeemomgeving bestaande uit software, hardware en de
randapparatuur waarop een variant van een Product draait, mee communiceert of op enige
wijze​ ​van​ ​afhankelijk​ ​is.

1.12. Project: een grote Wijziging waarvan Bonaroo op basis van ervaring en inzicht inschat
dat de definiëring, ontwikkeltijd en uitvoering meer dan 8 uur in beslag neemt.

1.13. Responsetijd: de tijd tussen de ontvangst door Bonaroo van de melding van de Storing
door Cliënt en het moment dat Bonaroo streeft te beginnen met het herstel.

1.14. SLA: Service Level Agreement, een schriftelijke overeenkomst tussen Bonaroo en
Cliënt op basis van inspanning waarin afspraken met betrekking tot Producten, zoals
Responsetijden​ ​en​ ​de​ ​gewenste​ ​kwaliteit​ ​kunnen​ ​worden​ ​afgesproken.

1.15. Storing: een fout of gebrek in het Product die het functioneren verstoort die in de
functionele beschrijvingen van processen en gegevens in het functioneel ontwerp dan wel
technisch ontwerp is vastgelegd. Indien deze beschrijvingen niet beschikbaar zijn, zal er in
overleg worden bepaald of het gemelde probleem redelijkerwijs een Storing in het Product
betreft. Van een Storing is alleen sprake indien deze kan worden aangetoond en kan worden
gereproduceerd. Partijen komen deze definitie overeen, tenzij zij in de overeenkomst hiervan
afwijken.

1.16. Support: het op verzoek van (gebruikers van) Cliënt of uit eigen initiatief verstrekken
van mondelinge en schriftelijke (per e-mail) ondersteuning omtrent de technische- en
ontwikkelaspecten van de Producten en daarmee samenhangende elementen. Cliënt is
verantwoordelijk en zorgt voor eerstelijns- support, zijnde het registreren en aanmelden van
Storingen aan Bonaroo en het versteken van ondersteuning aan gebruikers voor wat betreft
de​ ​functionele​ ​aspecten​ ​van​ ​de​ ​Producten.

1.17. Uitwijkprocedure: een uitgewerkt beleid en middelen waarover Cliënt beschikt om in
het​ ​geval​ ​van​ ​Storingen​ ​het​ ​verstoorde​ ​bedrijfsproces​ ​op​ ​alternatieve​ ​wijze​ ​kan​ ​continueren.

1.18. Werkdagen: normale Nederlandse werktijden ( 9.00 - 17.00 CET) op maandag t/m
vrijdag,​ ​uitgezonderd​ ​nationale​ ​en​ ​in​ ​Nederland​ ​erkende​ ​feestdagen.

1.19. Wijziging: een aanpassing in de Broncode die effect heeft op de functionaliteit,
technische​ ​werking​ ​of​ ​de​ ​beschikbaarheid​ ​van​ ​een​ ​Product.

1.20. Software as a Service: dienst bestaande uit het ter beschikking stellen van
functionaliteit​ ​op​ ​afstand​ ​via​ ​elektronische​ ​weg.

## 2.​ ​Aanbiedingen​ ​en​ ​overeenkomsten

2.1. Deze Algemene Voorwaarden zijn van toepassing op alle aanbiedingen,
rechtsbetrekkingen en overeenkomsten waarbij Bonaroo Producten aan Cliënt levert.
Toepasselijkheid van inkoop- of andere voorwaarden van Cliënt wordt uitdrukkelijk van de
hand​ ​gewezen.

2.2. Deze Algemene Voorwaarden vervangen alle voorgaande voorwaarden alsmede de
door Bonaroo eerder gedane toezeggingen. Van deze voorwaarden kan uitsluitend
schriftelijk​ ​worden​ ​afgeweken​ ​door​ ​een​ ​bevoegd​ ​vertegenwoordiger​ ​van​ ​Bonaroo.

2.3. Alle aanbiedingen en uitingen van Bonaroo zijn vrijblijvend, tenzij door Bonaroo
schriftelijk uitdrukkelijk anders is aangegeven. Cliënt staat in voor de juistheid en
volledigheid van de door of namens hem aan Bonaroo opgegeven specificaties en andere
gegevens​ ​waarop​ ​Bonaroo​ ​zijn​ ​aanbieding​ ​baseert.

2.4. Tenzij uit de aanbieding anders blijkt, zijn aanbiedingen herroepbaar en een maand
geldig. Prijsopgaven en aanbiedingen kunnen wijzigingen ondergaan door een onvoorziene
verandering in de werkzaamheden, specificaties of situatie. Cliënt kan aan zetfouten en
verschrijvingen geen rechten ontlenen; Bonaroo zal dergelijke onvolkomenheden onverwijld
aan Cliënt melden zodra Bonaroo deze bemerkt.

## 3.​ ​Randvoorwaarden

3.1. Voor een succesvol project, Producten of samenwerking zijn een compleet beeld van de
situatie en goede communicatie essentiële voorwaarden. Cliënt staat er daarom voor in als
goed opdrachtgever tijdig aan Bonaroo alle volgens Bonaroo nuttige en nodige gegevens te
verstrekken en alle (on-)gevraagde medewerking te verlenen. Wanneer Cliënt personeel, of
derden ter beschikking stelt voor een Product, zorgt Cliënt altijd ervoor dat zij ter zake
kundig zijn en beschikken over de vereiste kennis, middelen en bevoegdheden. Tenzij
uitdrukkelijk anders aangegeven, gaat Bonaroo ervan uit dat Cliënt steeds een goed
voorbereidde professionele partij is die zorgvuldig handelt en anticipeert op (mogelijke)
problemen en met Bonaroo werkt richting het gezamenlijke doel. Cliënt is te allen tijde
verantwoordelijk voor de juistheid en volledigheid van functionele specificaties en
aangeleverde gegevens, ook indien de functionele specificaties in opdracht van Cliënt door
Bonaroo​ ​zijn​ ​opgesteld.

3.2. Cliënt is verantwoordelijk voor zijn eigen Omgeving, waarin Producten van Bonaroo
geleverd worden of functioneren. Cliënt erkent dat de Omgeving van wezenlijk belang is
voor de goede werking van zijn bedrijfsprocessen, Producten en daaruit voortvloeiende
voorzieningen en zorgt daarom zelf voor de selectie, toepassing, beschikking over de
benodigde rechten en producten, het beheer van zijn Omgeving, gegevens, bestanden en
andere door Bonaroo aan te wijzen randvoorwaarden voor Producten. Indien Cliënt dat
wenst kan Bonaroo inlichtingen verschaffen over de randvoorwaarden voor diens Omgeving
voor installatie, implementatie en ingebruikneming van de Producten en voor de juiste
instellingen van de apparatuur, programmatuur, websites, gegevens, bestanden en andere
producten​ ​en​ ​materialen.

3.3. Bonaroo heeft zijn personeel geïnstrueerd om alle redelijke voorschriften en normen van
Cliënt te respecteren. Als Cliënt wil dat personeel van Bonaroo dergelijke normen naleeft,
dient Cliënt alle geldende huisregels en voorschriften vóór aanvang van de werkzaamheden
aan het betrokken personeel van Bonaroo kenbaar te maken. Vooraf en gedurende levering
draagt Cliënt kosteloos zorg voor de door Bonaroo in redelijkheid gewenste faciliteiten, zoals
een veilige werkruimte met computer-, data- en telecommunicatiefaciliteiten die voldoen aan
de​ ​wettelijke​ ​en​ ​gebruikelijke​ ​(arbeids-)normen.

3.4. Indien en zolang Cliënt de in dit artikel omschreven en/of overeengekomen gegevens,
voorwaarden, personen, partijen die nodig zijn de voor de uitvoering van de overeenkomst
niet, te laat of op andere wijze aanlevert, of de Omgeving niet voldoet aan de door Bonaroo
gestelde randvoorwaarden, of indien cliënt op andere wijze niet aan zijn verplichtingen
voldoet, kan Bonaroo niet op enige wijze gehouden worden aan diens verplichtingen die
daarmee (in-)direct verband houden, onverminderd het recht om de daardoor ontstane
kosten volgens zijn dan geldende tarieven in rekening te brengen. Schade die ontstaat door
ondeskundigheid, onzorgvuldig handelen of handelen strijd met de instructies van Bonaroo
blijven voor rekening van Cliënt, tenzij er sprake is van opzettelijk handelen door personeel
van​ ​Bonaroo.

## 4.​ ​Leveringstermijnen

4.1. Alle door Bonaroo genoemde of overeengekomen (leverings)termijnen zijn naar beste
weten vastgesteld op grond van de gegevens die bij het aangaan van de overeenkomst bij
Bonaroo bekend waren. Bonaroo spant zich er voor in overeengekomen (leverings)termijnen
zoveel mogelijk in acht te nemen. Termijnen zijn alleen fataal indien Bonaroo deze inclusief
de gevolgen van overschrijding uitdrukkelijk schriftelijk overeenkomt. De enkele
overschrijding van een genoemde of overeengekomen (leverings)termijn brengt Bonaroo
niet in verzuim. Cliënt kan geen aanspraak maken op mogelijke ontstane schade door de
enkele​ ​overschrijding​ ​van​ ​een​ ​genoemde​ ​of​ ​overeengekomen​ ​(leverings)termijn.

4.2. Bonaroo geraakt in verzuim nadat Cliënt Bonaroo, onverwijld en deugdelijk, schriftelijk in
gebreke stelt, daarbij stellende een redelijke termijn ter zuivering van de tekortkoming of
Storing en Bonaroo ook na die termijn toerekenbaar in de nakoming van zijn verplichtingen
tekort blijft schieten. De ingebrekestelling dient een zo gedetailleerd mogelijke omschrijving
van de tekortkoming of Storing te bevatten, zodat Bonaroo in staat is om adequaat te
reageren.

4.3. Bonaroo is niet gebonden aan (leverings)termijnen die vanwege buiten zijn macht
gelegen omstandigheden niet meer gehaald kunnen worden. Evenmin is Bonaroo gebonden
aan overeengekomen (leverings)termijn indien de gegevens die bij het aangaan van de
overeenkomst aan Bonaroo bekend waren wijzigen, de inhoud of omvang van de
overeenkomst verandert (meerwerk, wijziging van specificaties enz.) of partijen anders
overeenkomen.​ ​Partijen​ ​komen​ ​in​ ​voornoemde​ ​gevallen​ ​samen​ ​nieuwe​ ​termijnen​ ​overeen.

4.4. Indien overschrijding van enige termijn dreigt, zullen Bonaroo en Cliënt zo spoedig
mogelijk​ ​in​ ​overleg​ ​treden​ ​om​ ​te​ ​komen​ ​tot​ ​een​ ​passende​ ​oplossing.

## 5.​ ​Flexibele​ ​aard​ ​van​ ​de​ ​dienstverlening

5.1. Bonaroo streeft er naar om Cliënt optimaal te laten genieten van de overeengekomen
Producten gelet de omstandigheden. De behoeften van Cliënt, Bonaroo en de wereld waarin
partijen opereren zijn niet statisch. Bonaroo staat open voor verzoeken van Cliënt tot
wijziging van Producten en zal aangeven wat nodig is om aan deze verzoeken te kunnen
voldoen. Cliënt verleent Bonaroo bij voorbaat toestemming om haar Producten gedurende
levering aan te passen in reactie op veranderingen in de stand van techniek, bedrijfsvoering
van​ ​Bonaroo​ ​en​ ​de​ ​wetgeving.

5.2. Bonaroo mag aanpassingen in de Producten aanbrengen voor wat betreft doch niet
beperkt tot: het wijzigen van elementen, personen en toeleveranciers om de
overeengekomen Producten te leveren, procedures voor levering, functionaliteit,
beveiligingseisen en maatregelen die voortvloeien uit wettelijke verplichtingen. Daarbij
neemt Bonaroo de kwaliteit van de dienstverlening aan Cliënt altijd mee en probeert hinder
te voorkomen, terwijl Cliënt een coöperatieve houding aanneemt en aanpassingen niet zal
weigeren, tenzij Cliënt aantoont dat de functionaliteit en kwaliteit van de Producten wezenlijk
is​ ​verslechterd​ ​(of​ ​zal​ ​verslechteren)​ ​door​ ​de​ ​aanpassing.

5.3. Aanpassen van Producten doet Bonaroo bij voorkeur in overleg. Op grond van
veranderingen mag Bonaroo enerzijds Cliënt onverplicht informeren over technologische
ontwikkelingen en mogelijkheden voor Producten. Cliënt zal anderzijds Bonaroo voortdurend
op de hoogte houden van haar (veranderende) behoeften en de diensten die zij ten behoeve
van haar eigen communicatie- en informatiesystemen wenst te gaan implementeren, of
daarmee​ ​op​ ​enige​ ​wijze​ ​te​ ​verbinden.

## 6.​ ​Uitvoering​ ​van​ ​de​ ​overeenkomst

6.1. Bonaroo zal zich naar beste kunnen inspannen de Producten te leveren of verlenen
overeenkomstig de met Cliënt schriftelijk vastgelegde afspraken en procedures. Specifieke
afspraken m.b.t. Producten, zoals een SLA, worden enkel schriftelijk overeengekomen.
Bonaroo is niet gehouden tot afspraken, of levering van of eisen aan Producten die niet zijn
overeengekomen.

6.2. Indien Bonaroo op verzoek of met voorafgaande instemming van Cliënt
werkzaamheden of andere prestaties heeft verricht die buiten de inhoud of omvang van de
overeenkomst vallen, zullen deze werkzaamheden of prestaties door Cliënt worden vergoed
volgens de gebruikelijke tarieven van Bonaroo. Van meerwerk is eveneens sprake indien
een ontwerp of specificaties worden uitgebreid of gewijzigd. Bonaroo is nimmer verplicht aan
een dergelijk verzoek te voldoen en kan steeds verlangen dat daarvoor afzonderlijke
schriftelijke​ ​overeenkomst​ ​wordt​ ​gesloten.

6.3. Indien Bonaroo gegevens over Producten op enige wijze deelt met Cliënt, zoals
rapportages over geleverde diensten, technische analyses, berichten in kader van beheer,
logs enz. dan worden deze geacht correct te zijn, tenzij Cliënt binnen bekwame periode
bezwaar​ ​maakt,​ ​voorzien​ ​van​ ​objectief​ ​bewijs​ ​waaruit​ ​het​ ​tegendeel​ ​blijkt.

6.4. Indien Bonaroo bij Producten licentiesleutels, accounts, wachtwoorden e.d. verstrekt is
Cliënt verplicht deze met zorg in diens organisatie te plaatsen en alle technische en
organisatorische maatregelen te treffen om te voorkomen dat deze gegevens gedeeld
worden met derden of dat derden toegang kunnen verschaffen tot gegevens van Cliënt of
Producten van Bonaroo, of deze toepassen voor onoorbare of inbreukmakende activiteiten.
Cliënt vrijwaart Bonaroo voor alle gevolgen van toegang en gebruik van gegevens en
Producten door onbevoegden. Indien Cliënt vermoedt dat toegang of gebruik van
(onderdelen van) Producten op ongewenste wijze plaatsvindt is zij verplicht dit direct aan
Bonaroo te melden en ook zelf de nodige maatregelen te nemen om misbruik van de
Omgeving​ ​te​ ​voorkomen​ ​en​ ​te​ ​beperken.

## 7.​ ​Aflevering​ ​en​ ​acceptatie

7.1. Levering van Producten geschiedt behoudens afwijkende schriftelijke afspraken tijdens
Werkdagen op een door Bonaroo bekend te maken locatie en wijze. Aflevering van
Producten geschiedt af bedrijf Bonaroo. Het risico van het Product gaat over op
Opdrachtgever bij levering. Indien er sprake is van transport, verzending of indien Cliënt de
wijze van transport wenst te bepalen is Cliënt hiervoor verantwoordelijk en komen eventuele
kosten en verzekeringen voor rekening van Cliënt.

7.2. Bonaroo zal de Producten aan Cliënt conform de schriftelijk overeengekomen
specificaties leveren en/of uitvoeren. In overleg kunnen partijen schriftelijk overeenkomen
dat Bonaroo onder door Bonaroo te stellen voorwaarden de Producten installeert, bij
gebreke​ ​waarvan​ ​Bonaroo​ ​niet​ ​gehouden​ ​is​ ​om​ ​tot​ ​installatie​ ​over​ ​te​ ​gaan.

7.3. Indien Producten bestaan uit diensten, geschiedt acceptatie direct na uitvoering van de
diensten.

7.4. Uitsluitend in het geval waar installatie door Bonaroo plaatsvindt en de Producten nog
niet door Cliënt zijn geaccepteerd zal er onmiddellijk na voltooiing van de installatie een
acceptatieperiode van toepassing zijn. Deze acceptatieperiode voor Cliënt bedraagt tien
Werkdagen. Gedurende de acceptatieperiode is het Cliënt niet toegestaan de Producten
voor productieve of operationele doeleinden te gebruiken. Indien de installatie op een
productie-Omgeving gebeurt en de Producten reeds zijn geaccepteerd dan is voorgaande
niet​ ​van​ ​toepassing.

7.5.​ ​De​ ​Producten​ ​zullen​ ​tussen​ ​partijen​ ​gelden​ ​als​ ​geaccepteerd:

7.5.1. bij​ ​de​ ​aflevering​ ​indien​ ​er​ ​geen​ ​acceptatieperiode​ ​van​ ​toepassing​ ​is;​ ​dan​ ​wel

7.5.2. indien er een acceptatieperiode van toepassing is: op de eerste dag na de
acceptatieperiode;​ ​dan​ ​wel

7.5.3. indien Bonaroo een positief testrapport of melding ontvangt van acceptatie of bericht
waaruit acceptatie op enige wijze volgt. Indien gedurende de acceptatieperiode blijkt
dat Producten fouten of Storingen bevatten die de (voortgang van de) acceptatie
belemmeren, zal Cliënt Bonaroo binnen de acceptatieperiode over deze fouten of
Storingen informeren door middel van een schriftelijk, gedetailleerd testrapport, in
welk geval de nog resterende acceptatieperiode onderbroken wordt totdat het
Product zodanig is aangepast dat de fouten zijn verholpen met uitzondering van
kleine​ ​fouten​ ​zoals​ ​bepaald​ ​in

7.6. Acceptatie van de Producten mag niet worden onthouden op andere gronden dan die,
welke verband houden met de tussen partijen uitdrukkelijk overeengekomen specificaties en
voorts niet wegens het bestaan van kleine fouten die operationele of productieve
ingebruikname​ ​van​ ​de​ ​Producten​ ​redelijkerwijs​ ​niet​ ​in​ ​de​ ​weg​ ​staan.

7.7. Indien de Producten in fasen of onderdelen worden geleverd of getest, laat de
niet-acceptatie van een bepaalde fase of onderdeel een eventuele acceptatie van een
eerdere fase of een ander onderdeel onverlet. Indien is overeengekomen dat de
dienstverlening in fasen zal plaatsvinden, is Bonaroo voorts gerechtigd de aanvang van de
werkzaamheden die tot een fase behoren uit te stellen totdat Cliënt de resultaten van de
daaraan​ ​voorafgaande​ ​fase​ ​schriftelijk​ ​heeft​ ​goedgekeurd.

7.8. In afwijking van het voorgaande zullen de Producten, indien Cliënt daarvan voor het
moment van acceptatie enig gebruik voor productieve of operationele doeleinden maakt, of
door betaling van de gerelateerde factuur, reeds gelden als volledig geaccepteerd vanaf de
aanvang​ ​van​ ​dat​ ​gebruik.

## 8.​ ​Hosting

8.1. De Hosting wordt op de overeengekomen (of bij gebreke daarvan op de door Bonaroo
bepaalde) wijze aangesloten op het publieke internet, waarna toegang mogelijk is. Voor
toegang zorgt (de gebruiker van) Cliënt zelf voor de nodige voorzieningen zoals een
internetverbinding, apparatuur en software om de Omgeving en daarin aanwezige gegevens
te​ ​kunnen​ ​gebruiken.

8.2. Bij Hosting verkrijgt Cliënt het tijdelijke, beperkte recht de gehoste Omgeving te
gebruiken voor legitieme doeleinden. Bij ieder gebruik zal Cliënt de overeenkomsten met
Bonaroo, Algemene Voorwaarden Derden (de voorwaarden van het datacenter en Derden
Producten) aanwijzingen van Bonaroo naleven, welke geacht worden deel uit te maken van
de overeenkomst inzake Hosting tussen Cliënt en Bonaroo. Voorts zal Cliënt de gehoste
Omgeving steeds op redelijke wijze (ook wel ‘fair-use’) gebruiken. Het is verboden de
Omgeving​ ​te​ ​verhuren​ ​of​ ​te​ ​bezwaren​ ​met​ ​beperkte​ ​rechten.

8.3. Hosting bestaat uitsluitend uit de expliciet overeengekomen diensten. Indien partijen dit
schriftelijk overeenkomen kan Bonaroo de Hosting uitbreiden met andere Producten op
basis van nacalculatie, zoals Support of het installeren van updates van Producten voor de
Omgeving. Cliënt draagt de verantwoordelijkheid voor beheer, verwerking en beveiliging van
de gegevens die zich in de gehoste Omgeving bevinden. Daarnaast is Cliënt
verantwoordelijk voor eventuele software (niet zijnde Bonaroo Producten) en/of apparatuur
die​ ​Cliënt​ ​in​ ​de​ ​Omgeving​ ​plaatst.

8.4.​ ​Bij​ ​Hosting​ ​dient​ ​een​ ​Storing​ ​zich​ ​te​ ​bevinden​ ​binnen​ ​de​ ​gehoste​ ​Omgeving.

## 9.​ ​Gegevens​ ​van​ ​Cliënt

9.1. Cliënt is eigenaar van haar eigen informatie en (persoons-)gegevens (verder: gegevens)
en draagt aldus zelf verantwoordelijkheid voor de bescherming van gegevens die worden
verzonden, bewerkt, of opgeslagen door Producten van Bonaroo. Bonaroo is geen
verwerker noch verantwoordelijke van Cliënt’s gegevens in de zin de Wet bescherming
persoonsgegevens. Bonaroo levert Producten en kan helpen deze in te stellen, zodat Cliënt
in​ ​staat​ ​is​ ​zijn​ ​gegevens​ ​te​ ​maken,​ ​bewerken​ ​en​ ​opslaan.

9.2. Voor zover Bonaroo in het kader van de uitvoering van een overeenkomst
persoonsgegevens ten behoeve van Cliënt wel zou verwerken, wordt Bonaroo uitsluitend
voor die bewerkingen als ‘verwerker’ en Cliënt ‘verantwoordelijke’ in de zin van de Wet
Bescherming Persoonsgegevens (WBP) aangemerkt. In dat geval zullen deze Voorwaarden
tevens gelden als een verwerkersovereenkomst in de zin van de WBP. De
verantwoordelijkheid voor naleving van de toepasselijke verplichtingen van de WBP, zoals
de informatieplicht, inzage-, en correctierechten enz. inzake persoonsgegevens blijven
steeds geheel en alleen bij de verantwoordelijke. Cliënt staat er voor in en zorgt dat zij
steeds beschikt over de vereiste toestemming van betrokkenen voor alle bewerkingen op
persoonsgegevens​ ​die​ ​Bonaroo​ ​uitvoert​ ​als​ ​bewerker.

9.3. Met uitzondering van hetgeen in het eerste lid is gesteld, blijft Bonaroo verantwoordelijk
voor de bescherming van persoonsgegevens zoals bepaald in 9. 2 waarvan het gebruik door
Bonaroo noodzakelijk is voor het correct uitvoeren van de overeenkomst en zij zal Cliënt
vrijwaren van aansprakelijkheid in het geval dat Cliënt in rechte wordt aangesproken door
een natuurlijk persoon op grond van een inbreuk op de persoonlijke levenssfeer als gevolg
van een handelen of nalaten van Bonaroo met inachtneming van artikel 11. Cliënt vrijwaart
Bonaroo van alle claims wegens inbreuk op de persoonlijke levenssfeer die op enige wijze in
verband staan met de gegevens en producten die Cliënt levert.

9.4. Cliënt is zich bewust dat regelgeving op gebied van persoonsgegevens kan veranderen
in de toekomst of dat de aard van de dienstverlening kan nopen tot extra maatregelen en
informeert zichzelf hierover. Indien noodzakelijk treden partijen in overleg om passende
afspraken te maken over de toepasselijke rechten en verplichtingen die uit (toekomstige)
wetgeving​ ​kunnen​ ​voortvloeien.

9.5. Voor zover Cliënt daartoe gerechtigd is en voorzover nodig in het kader van de
overeenkomst, stemt Cliënt uitdrukkelijk in met het opnemen van (persoons- )gegevens van
gebruikers in de persoonsregistratie van Bonaroo voor doeleinden van administratie en
beheer. Deze persoonsregistratie bevat onder meer identificatiegegevens en gegevens voor
uitvoering van de overeenkomst en is slechts toegankelijk voor Bonaroo. Deze gegevens
worden niet aan derden verstrekt, behoudens toestemming van Cliënt of in de gevallen
wanneer​ ​Bonaroo​ ​hier​ ​krachtens​ ​de​ ​wet​ ​of​ ​een​ ​rechterlijke​ ​uitspraak​ ​toe​ ​verplicht​ ​is.

9.6. Bonaroo is steeds gerechtigd de naam en het logo van Cliënt en het project waaraan
Bonaroo Producten levert en/of heeft geleverd op haar website te plaatsen, te gebruiken als
referentie en deze aan derden ter informatie beschikbaar te stellen. Partijen kunnen
schriftelijk nadere afspraken overeenkomen ten aanzien van de omgang met
project-specifieke gegevens die Cliënt aanwijst als vertrouwelijk.

## 10.​ ​Back-up

10.1. Omdat geen enkele Omgeving onfeilbaar is, dient Cliënt zelf te bepalen welke
gegevens in aanmerking dienen te komen voor back-up en de nodige voorzieningen te
treffen om gegevensverlies en afhankelijkheden te minimaliseren. Daarom staat Cliënt in
voor de verzorging van een Uitwijkprocedure die wordt nageleefd door haar medewerkers en
deze​ ​periodiek​ ​te​ ​herzien.

10.2. Partijen kunnen overeenkomen dat Bonaroo back-ups maakt, in welk geval Bonaroo
de door Cliënt in een bepaalde Omgeving aangewezen gegevens zal instellen om te laten
kopiëren en opslaan. Bonaroo is in geen enkel geval aansprakelijk voor deze back-ups voor
wat betreft doch niet beperkt tot Storingen in de back-up waaronder het geheel dan wel
deels onbruikbaar zijn of verloren gaan van een back-up. Cliënt blijft ten alle tijden zelf
verantwoordelijk voor de gegevens en informatie die zij verzamelt, wijzigt en beheert en
verwijdert.

10.3. Cliënt test geregeld in overleg met Bonaroo of de back-up de beoogde gegevens
bevat, aangezien Bonaroo dit niet kan bepalen voor Cliënt. Bonaroo zal op verzoek van
Cliënt tegen vergoeding assisteren bij het uitvoeren van deze controles.

## 11.​ ​Aansprakelijkheid

11.1. De totale aansprakelijkheid van Bonaroo zal, met inachtneming van voorwaarden in de
leden van dit artikel, beperkt blijven tot vergoeding van directe schade en dan tot ten
hoogste de factuurwaarde van het gedeelte van de overeenkomst, waaruit die
aansprakelijkheid voortvloeit (exclusief BTW) met een maximum van € 250.000,-
(tweehonderdvijftigduizend euro), waarbij een reeks van samenhangende gebeurtenissen
geldt als één gebeurtenis.

11.2. Indien de overeenkomst tevens uit een duurovereenkomst bestaat, met een looptijd
van meer dan 1 (één) jaar en de aansprakelijkheid van Bonaroo vloeit voort uit deze
duurovereenkomst, wordt de bedongen prijs gesteld op ten hoogste het totaal van de
vergoedingen (exclusief BTW) daadwerkelijk betaald door Cliënt aan Bonaroo op basis van
de duurovereenkomst voor 1 (één) jaar (zijnde het jaar waarin de schade zich heeft
voorgedaan)​ ​met​ ​een​ ​maximum​ ​van​ ​€​​ 250.000,-​ ​(tweehonderdvijftigduizend​ ​euro).

11.3. Bonaroo heeft zich ter zake van schade verzekerd. Bonaroo is in ieder geval niet
aansprakelijk voor verdere schade en zal deze verdere schade ook niet vergoeden, die
Cliënt uit hoofde van de met Bonaroo gesloten overeenkomst, hoe en uit welke hoofde dan
ook ontstaan, zulks met inbegrip van mogelijke aanspraken op Cliënt van derden, mocht
lijden, dan door deze verzekering gedekt wordt en daadwerkelijk vergoed vermeerderd met
Bonaroo’s​ ​eigen​ ​risico,​ ​tenzij​ ​er​ ​sprake​ ​is​ ​van​ ​opzet​ ​of​ ​bewuste​ ​roekeloosheid.

11.4. De totale aansprakelijkheid van Bonaroo voor schade door dood of lichamelijk letsel
zal in geen geval meer bedragen dan € 1.000.000,- (één miljoen euro), waarbij een reeks
van samenhangende gebeurtenissen geldt als één gebeurtenis.

11.5.​ ​Onder​ ​directe​ ​schade​ ​wordt​ ​uitsluitend​ ​verstaan:

11.5.1. De redelijke kosten, gemaakt ter vaststelling van de oorzaak en de omvang van de
schade;

11.5.2. De redelijke kosten, gemaakt ter voorkoming of beperking van schade, voor zover
Cliënt aantoont dat deze kosten hebben geleid tot beperking van schade.

11.6. Aansprakelijkheid van Bonaroo voor indirecte schade, daaronder begrepen
gevolgschade, gederfde winst, gemiste besparingen, vernietiging of zoekraken van
bestanden en/of gegevens, vertragingsschade, geleden verlies, schade veroorzaakt door het
gebrekkig verschaffen van informatie en/of verlening van medewerking door Cliënt, schade
door bedrijfsstagnatie of vorderingen van derden op Cliënt, is nadrukkelijk uitgesloten.

11.7. Buiten het in dit artikel genoemde gevallen rust op Bonaroo geen enkele
aansprakelijkheid voor schadevergoeding, ongeacht de grond waarop een actie tot
schadevergoeding​ ​zou​ ​worden​ ​gebaseerd.

11.8. Cliënt vrijwaart Bonaroo van alle aanspraken van derden wegens aansprakelijkheid als
gevolg van een gebrek in een product, systeem dan wel dienst door Cliënt aan een derde
(af)geleverd en welk product, systeem dan wel dienst mede bestond uit hetgeen door
Bonaroo​ ​is​ ​afgeleverd.

11.9. Bonaroo aanvaardt geen enkele aansprakelijkheid voor schade van welke aard dan
ook, ontstaan door Derden Producten, die Bonaroo aan Cliënt heeft afgeleverd. Indien
mogelijk zal Bonaroo zijn rechten tot het vorderen van schadevergoeding bij de leverancier
van het Derden Product in kwestie overdragen aan Cliënt.

11.10. Bonaroo is niet aansprakelijk voor schade van welke aard dan ook die het gevolg is
van het niet-tijdig verstrekken van support, onderhoud en garantie, tenzij Cliënt daartoe de
benodigde Producten heeft afgenomen en voldaan aan al zijn verplichtingen, waaronder
maar​ ​niet​ ​beperkt​ ​tot​ ​volledige​ ​betaling.

## 12.​ ​Betaling​ ​en​ ​prijs

12.1. Alle door Bonaroo uit de overeenkomst met Cliënt voortvloeiende kosten komen voor
rekening van Cliënt. Cliënt dient de door Bonaroo uitgeschreven factuur via overmaking van
het totaalbedrag te voldoen, zonder tot enige aftrek of verrekening gerechtigd te zijn. Het
betalen van facturen dient ten hoogste 30 dagen na het uitschrijven van de rekening te
geschieden, tenzij schriftelijk anders is overeengekomen. Betaling is een fundamentele
kernverplichting van Cliënt.

12.2. Door Cliënt gedane betalingen strekken steeds ter afdoening van ten eerste de
verschuldigde rente en kosten, en ten tweede van opeisbare facturen die het langst open
staan, zelfs al vermeldt de wederpartij, dat de voldoening betrekking heeft op een latere
factuur​ ​of​ ​verbintenis.

12.3. Indien Bonaroo geen betaling heeft ontvangen na ommekomst van voornoemde
betalingstermijn is Cliënt, zonder dat hiervoor een ingebrekestelling vereist is, in verzuim.
Bonaroo zal Cliënt hier van op de hoogte stellen en Cliënt de mogelijkheid geven om binnen
een termijn van 14 dagen alsnog aan zijn betalingsverplichting te voldoen. Indien betaling
uitblijft is Cliënt over het openstaande factuurbedrag de wettelijke rente verschuldigd,
verhoogd met 1,5%, per maand, waarbij een gedeelte van een maand als een hele maand
geldt. Verder is Bonaroo bij deze gerechtigd het door de klant verschuldigde bedrag te
verhogen met alle gemaakte (buiten) gerechtelijke invorderingskosten en uitgaven,
waaronder mede begrepen kosten van advocaten, deurwaarders, interne kosten etc.
Worden deze kosten niet tijdig voldaan, dan zullen die, vooruitlopend op de vaststelling van
de werkelijke kosten, voorlopig worden bepaald op een direct opeisbaar bedrag van 15%
van​ ​de​ ​onbetaalde​ ​factuur,​ ​met​ ​een​ ​minimum​ ​van​ ​€​​ 250,00.

12.4. Bonaroo heeft het recht zijn dienstverlening en overige verplichtingen op te schorten,
totdat algehele betaling heeft plaatsgevonden, onverminderd de gehoudenheid van Cliënt
om aan zijn verplichtingen te voldoen. Aan (de gevolgen van) opschorting kan Cliënt geen
aanspraken​ ​of​ ​recht​ ​op​ ​compensatie​ ​jegens​ ​Bonaroo​ ​ontlenen.

12.5. Indien Cliënt in enig opzicht niet voldoet aan zijn verplichtingen jegens Bonaroo, is
hetgeen hij uit de hoofde van die verplichting verschuldigd is onmiddellijk opeisbaar.
Bonaroo is in het geval van ingebrekestelling gerechtigd naar haar keuze alle in het kader
van die relatie gestelde zekerheden of gedeelten daarvan te realiseren, ten einde uit de
opbrengst te verhalen hetgeen aan Bonaroo volgens haar administratie verschuldigd is,
inclusief​ ​de​ ​wettelijke​ ​rente​ ​en​ ​de​ ​door​ ​Bonaroo​ ​te​ ​specificeren​ ​kosten.

12.6. Alle prijzen zijn, tenzij anders vermeld, exclusief omzetbelasting (BTW) en andere
heffingen​ ​welke​ ​van​ ​overheidswege​ ​worden​ ​opgelegd.

12.7. Indien sprake is van een periodieke betalingsverplichting van Cliënt, geldt dat Bonaroo
gerechtigd is schriftelijk op een termijn van ten minste drie maanden de geldende prijzen en
tarieven aan te passen. Indien Cliënt niet akkoord wenst te gaan met een dergelijke
aanpassing, is Cliënt gerechtigd binnen dertig dagen na kennisgeving de overeenkomst te
beëindigen tegen de datum waarop de aanpassing daadwerkelijk in werking is getreden.

## 13.​ ​Eigendomsvoorbehoud

13.1. Bonaroo behoudt zich de eigendom van alle door haar geleverde Producten tot op het
moment van volledige betaling van de (periodieke) vergoedingen van alle door Bonaroo aan
Cliënt geleverde of nog te leveren Producten, alsmede van eventuele vorderingen voor door
Bonaroo ten behoeve van Cliënt in het kader van de levering van goederen verrichtten of
nog te verrichten werkzaamheden en of diensten en hetgeen Bonaroo van de klant te
vorderen mocht hebben wegens een tekortkoming van Cliënt in de nakoming van de tussen
Bonaroo en Cliënt gesloten overeenkomst, daaronder begrepen incassokosten, rente en
boeten.

## 14.​ ​Derden​ ​Producten

14.1. Bonaroo is gerechtigd Derden Producten te verstrekken dan wel Derden Producten te
betrekken bij het vervullen van zijn verplichtingen voortvloeiende uit de overeenkomst.
Bonaroo is niet verantwoordelijk voor Derden Producten, tenzij schriftelijk anders
overeengekomen.​ ​Een​ ​voorbeeld​ ​van​ ​Derden​ ​Producten​ ​zijn​ ​open​ ​source​ ​producten.

14.2. Indien Bonaroo Derden Producten levert aan Cliënt, dan zijn naast onderhavige
voorwaarden tevens de Algemene Voorwaarden Derden van toepassing op de
overeenkomst. Bonaroo levert rechten op Derden Producten onder de voorwaarden als
omschreven in de Algemene Voorwaarden Derden. Algemene Voorwaarden Derden die in
deze Algemene Voorwaarden Bonaroo van toepassing worden verklaard, zullen, indien
beschikbaar bij Bonaroo, op verzoek worden toegezonden. De Algemene Voorwaarden
Derden zullen in hetzelfde formaat en dezelfde taal ter beschikking worden gesteld zoals
Bonaroo​ ​deze​ ​heeft​ ​ontvangen.

14.3. De Algemene Voorwaarden Bonaroo treden in rangorde boven de Algemene
Voorwaarden Derden tenzij anders aangegeven. Bij strijd tussen de Algemene Voorwaarden
Bonaroo en de Algemene Voorwaarden Derden, kan Bonaroo de desbetreffende strijdige
bepalingen in de Algemene Voorwaarden Derden buiten toepassing verklaren dan wel
voorrang​ ​verlenen​ ​boven​ ​Algemene​ ​Voorwaarden​ ​Bonaroo.

14.4. Er vindt door Bonaroo geen Onderhoud, Support dan wel andere diensten plaats met
betrekking​ ​tot​ ​Derden​ ​Producten,​ ​tenzij​ ​schriftelijk​ ​anders​ ​overeengekomen.

14.5.​ ​Met​ ​betrekking​ ​tot​ ​geleverde​ ​Derden​ ​Producten​ ​verzorgt​ ​Bonaroo:

14.5.1. De service op Derden Producten, onder maximaal dezelfde voorwaarden die worden
weergegeven​ ​in​ ​de​ ​Algemene​ ​Voorwaarden​ ​Derden.

14.5.2. De garantie voor de termijn en onder maximaal dezelfde voorwaarden als
weergegeven​ ​in​ ​de​ ​Algemene​ ​Voorwaarden​ ​Derden.

14.6. Onder geen beding zal vervanging van afgeleverde Derden Producten plaatsvinden,
tenzij Cliënt dit uitdrukkelijk verzoekt en de daaraan verbonden kosten voldoet, zoals
bijvoorbeeld overeengekomen in een Supportovereenkomst. Aan alle reparaties zijn
behandelingskosten verbonden. Indien reparaties elders geschieden dan bij Bonaroo
worden er tevens voorrijkosten, uurlonen en andere daaraan verbonden kosten in rekening
gebracht.

## 15. ​ ​Intellectueel​ ​eigendom

15.1. Tenzij er sprake is van Derden Producten of Maatwerk, komen alle uit de levering van
Producten en programmatuur voortkomende rechten van intellectueel en industrieel
eigendom toe aan Bonaroo, ongeacht of er sprake is van de aflevering van een bestaand
Product dan wel een nog te ontwikkelen Product. Voor zover een dergelijk recht slechts
verkregen kan worden door een depot of registratie, dan is uitsluitend Bonaroo daartoe
bevoegd.

15.2. Indien er sprake is van Maatwerk komen alle uit een door Bonaroo uitgevoerde
opdracht voortvloeiende intellectuele eigendomsrechten, industriële eigendomsrechten en
andere rechten met betrekking tot het Maatwerk (waaronder de Broncode en objectcode) toe
aan Cliënt. De rechten op de Bonaroo Producten, alsook programmatuur van derden
waarvan de rechten niet bij Bonaroo rusten (Derden producten), komen niet toe aan Cliënt.

15.3. Cliënt heeft het exclusieve recht het Maatwerk zelfstandig verder te ontwikkelen en het
gebruik daarvan middels licenties aan derden ter beschikking te stellen. Bonaroo heeft het
exclusieve recht de Bonaroo Producten verder te ontwikkelen en het gebruik daarvan
middels licenties aan derden ter beschikking te stellen, tenzij het gaat om Maatwerk in welk
geval Bonaroo slechts, na voorafgaande schriftelijke goedkeuring van Cliënt, het recht heeft
het Maatwerk verder te ontwikkelen en het gebruik daarvan middels licenties aan derden ter
beschikking te stellen. Indien het Maatwerk van Cliënt Bonaroo Producten bevat, heeft Cliënt
het niet-exclusieve en niet-herroepbare recht de bij haar in gebruik zijnde Bonaroo
Producten zelfstandig verder te ontwikkelen en het gebruik daarvan middels licenties aan
derden ter beschikking te stellen, mits de Bonaroo Producten alleen onderdeel blijven
uitmaken van het Maatwerk van Cliënt.

15.4. Als Bonaroo intellectuele of industriële eigendomsrechten van Producten overdraagt
aan Cliënt, verleent Cliënt reeds nu voor alsdan aan Bonaroo het exclusieve en
niet-herroepbare recht voor het hergebruiken van technische oplossingen en werkwijzen,
ideeën en ervaring die Bonaroo heeft opgedaan bij ontwikkeling van de Producten. Onder dit
recht vallen uitdrukkelijk niet de gegevens van Cliënt in de Producten zelf. Verder zal
Bonaroo op verzoek van Cliënt naar Cliënt herleidbare gegevens uit Producten
anonimiseren​ ​of​ ​verwijderen.

15.5. De intellectuele eigendomsrechten, industriële eigendomsrechten en andere rechten
van een Product, dan wel een gedeelte daarvan, kunnen slechts middels schriftelijke akte
overgedragen​ ​indien​ ​de​ ​betreffende​ ​overdragende​ ​partij​ ​deze​ ​rechten​ ​heeft.

15.6. Het is Cliënt respectievelijk Bonaroo niet toegestaan enige aanduiding omtrent
intellectuele eigendomsrechten, industriële eigendomsrechten, andere rechten, merken en
handelsnamen uit de Producten, waaronder het Maatwerk, te verwijderen of te wijzigen, dan
wel​ ​door​ ​een​ ​derde​ ​dergelijke​ ​handelingen​ ​te​ ​laten​ ​verrichten.

15.7. Indien Bonaroo, Cliënt dan wel derden functionele verbeteringen dan wel andere
wijzigingen in de Producten, aanbrengen, blijven de op de verbeterde dan wel gewijzigde
Producten rustende intellectuele eigendomsrechten, industriële eigendomsrechten en
andere rechten in casu ongewijzigd bij Bonaroo, bij Maatwerk respectievelijk Cliënt, dan wel
de​ ​derde​ ​rechthebbende​ ​berusten.

15.8. Het is Bonaroo toegestaan technische maatregelen te nemen ter bescherming van de
Producten of programmatuur of met het oog op overeengekomen beperkingen in de duur
van het recht tot gebruik van de Producten of programmatuur. Het is Cliënt niet toegestaan
om een dergelijke technische maatregel te verwijderen of te ontwijken. Indien
beveiligingsmaatregelen tot gevolg hebben dat Cliënt geen reservekopie van Producten of
programmatuur kan maken, zal Bonaroo Cliënt desgevraagd een reservekopie ter
beschikking​ ​stellen.

## 16.​ ​Gebruiksrechten

16.1. Ten aanzien van Producten en programmatuur die geen Maatwerk zijn, verkrijgt Cliënt
een niet-exclusief recht om gebruik te maken van Producten geleverd door Bonaroo. Cliënt
is gerechtigd dit niet-exclusieve gebruiksrecht over te dragen na toestemming van Bonaroo,
welke toestemming niet op onredelijke gronden zal onthouden. Ingeval van faillissement van
cliënt, ontbinding, vernietiging van een overeenkomst tot levering van het Product vervalt het
recht tot gebruik van aan het Cliënt ter beschikking gestelde Product van rechtswege

16.2. Het gebruiksrecht voor Producten, niet zijnde Maatwerk, is beperkt tot de objectcode.
Rechten op en de Broncode(s) zelf worden niet verstrekt, tenzij partijen uitdrukkelijk
schriftelijk​ ​anders​ ​overeenkomen.

16.3. Het gebruiksrecht omvat niet ongeschreven of niet-overeengekomen, hetzij nieuwe
functionaliteit of toepassingsmogelijkheden die het gevolg zijn van (technologische)
ontwikkelingen bij Cliënt, Bonaroo of in de stand der wetenschap. Op schriftelijke verzoek
onderzoekt Bonaroo of de beoogde nieuwe functionaliteit of toepassingsmogelijkheden veilig
en wenselijk zijn, en kan Bonaroo voorwaarden, zoals betaling van een aanvullende
vergoeding door Cliënt aan Bonaroo of (technische) randvoorwaarden stellen.

16.4. Het is Cliënt en bij Maatwerk Bonaroo verboden de Producten op welke wijze dan ook
zelf en/of middels derden, onder welke titel dan ook of op welke wijze dan ook te kopiëren,
verspreiden of te openbaren, zonder daaraan voorafgaand de schriftelijke toestemming van
Bonaroo, bij Maatwerk Cliënt, te hebben ontvangen, behoudens vigerende dwingrechtelijke
wetgeving.

16.5. Behoudens het Maatwerk zal Cliënt de Producten niet wijzigen behalve dan in het
kader van het herstellen van Storingen waarbij herstel uitsluitend ziet op de oorspronkelijke
staat waarin het Product zich bevond. Bonaroo zal het Maatwerk, zonder voorafgaande
schriftelijke goedkeuring van Cliënte, niet wijzigen behalve dan in het kader van het
herstellen van Storingen en/of het verrichten van onderhoudswerkzaamheden, of op grond
van een overeenkomst tussen partijen. Indien Cliënt het Maatwerk wijzigt is uitsluitend Cliënt
verantwoordelijk​ ​voor​ ​de​ ​wijzigingen​ ​en​ ​de​ ​gevolgen​ ​daarvan.

16.6. Het is Cliënt toegestaan Back-ups te maken van zijn gegevens op de ter beschikking
gestelde Producten, indien een Back-up niet ter beschikking wordt gesteld door Bonaroo en
mits de Back-ups niet gebruikt worden door Cliënt voor andere doeleinden dan het
duurzaam​ ​opslaan​ ​van​ ​gegevens​ ​op​ ​een​ ​exemplaar​ ​voor​ ​archiefdoeleinden.

16.7. Indien Bonaroo een gebruiksrecht via een licentie-constructie verstrekt geldt in
aanvulling​ ​op​ ​de​ ​voorgaande​ ​leden​ ​het​ ​volgende:

16.7.1. het daarin vervatte gebruiksrecht wordt beperkt tot uitsluitend het voor door Bonaroo
toegestane gebruik aanwenden van de Producten op de met Bonaroo voor de
overeengekomen intensiteit/verwerkingseenheden en op het aantal overeengekomen
apparaten, waarbij bij gebreke van schriftelijke afspraken met Bonaroo het
gebruiksrecht beperkt tot de verwerkingseenheid waarop de Producten het eerst zijn
geïnstalleerd en het aantal gebruikers, servers of hardware is beperkt tot 1 (één).

16.7.2. indien Bonaroo in Producten beveiliging of restricties op aantallen verwerkingen,
gebruikers of functionaliteit heeft aangebracht is het Cliënt niet toegestaan deze te
omzeilen,​ ​verwijderen​ ​of​ ​het​ ​beoogde​ ​effect​ ​anderszins​ ​te​ ​ontnemen.

## 17.​ ​Overmacht

17.1. Bonaroo is niet aansprakelijk voor de gevolgen van overmacht, waaronder in ieder
geval mede inbegrepen zijn beschikkingen en maatregelen van de overheid, internationale
conflicten, gewelddadige of gewapende acties, ziekte, dood, letsel, extreme
weersomstandigheden, rampen, onregelmatigheden, uitsluitingen en boycot, storingen in
bedrijven​ ​of​ ​instellingen​ ​van​ ​wier​ ​diensten​ ​gebruik​ ​worden​ ​gemaakt.

17.2. Indien de overmachttoestand dertig dagen heeft geduurd hebben beide partijen het
recht de overeenkomst te ontbinden. In geval van overmacht heeft Cliënt geen recht op
schadevergoeding, ook niet als Bonaroo enig voordeel mocht hebben. Alle Producten die
Bonaroo heeft geleverd, kosten die Bonaroo tot dan toe heeft gemaakt en kosten
voortvloeiend uit verbintenissen met onderaannemers, producenten en derden die zij voor
de Producten is aangegaan, worden in elk geval door het moment van ontbinding terstond
opeisbaar​ ​en​ ​afgerekend.

## 18. Beëindiging

18.1. Cliënt komt de bevoegdheid tot ontbinding van een overeenkomst slechts toe indien
Bonaroo, steeds in alle gevallen na een deugdelijke en zo gedetailleerd mogelijke
schriftelijke ingebrekestelling waarbij een redelijke termijn gesteld wordt voor zuivering van
de tekortkoming, toerekenbaar tekortschiet in de nakoming van wezenlijke verplichtingen uit
de overeenkomst. Indien tussentijdse ontbinding schriftelijk is overeengekomen zullen
partijen​ ​de​ ​vooraf​ ​overeengekomen​ ​opzegtermijnen​ ​en​ ​voorschriften​ ​steeds​ ​in​ ​acht​ ​nemen.

18.2. Indien Bonaroo met een cliënt een overeenkomst aangaat zal bij tussentijdse
beëindiging van de overeenkomst door Cliënt de al verrichte werkzaamheden, kosten die
Bonaroo tot dan toe heeft gemaakt, vermeerderd met de gemiste bruto winst die Bonaroo
zou hebben gemaakt bij voltooiing van de overeenkomst indien tussentijdse beëindiging niet
zou hebben plaatsgevonden, en kosten voortvloeiend uit verbintenissen met
onderaannemers, producenten en derden die zij voor de Producten is aangegaan,
onmiddellijke opeisbaar worden. Bij berekening van het factuurbedrag zullen de al verrichte
werkzaamheden,​ ​indien​ ​niet​ ​reeds​ ​gespecificeerd​ ​naar​ ​rato​ ​worden​ ​gefactureerd.

18.3. Partijen hebben het recht de overeenkomst met de wederpartij met onmiddellijke
ingang zonder rechterlijke tussenkomst te ontbinden, zonder daarbij gehouden te zijn tot
enige schadevergoeding indien wederpartij in staat van faillissement wordt verklaard, dan
wel in surseance van betaling verkeerd, of indien wederpartij wordt geliquideerd of beëindigd
anders​ ​dan​ ​ten​ ​behoeve​ ​van​ ​reconstructie​ ​of​ ​samenvoeging​ ​van​ ​ondernemingen.

## 19.​ ​Slotbepalingen

19.1. Op alle overeenkomsten waarop de Algemene Voorwaarden Bonaroo van toepassing
zijn is het Nederlands recht van toepassing. Partijen verklaren dat het Weens Koopverdrag
(CISG)​ ​uitdrukkelijk​ ​niet​ ​van​ ​toepassing​ ​is​ ​t.a.v.​ ​voornoemde​ ​overeenkomsten.

19.2. Voor zover door de regels van dwingend recht niet anders wordt voorgeschreven,
zullen alle geschillen die mochten ontstaan naar aanleiding van de overeenkomst worden
voorgelegd​ ​aan​ ​de​ ​bevoegde​ ​Nederlandse​ ​rechter.

19.3. Bonaroo heeft het recht deze Algemene Voorwaarden te wijzigen. Een wijziging zal
niet eerder in werking treden dan veertien dagen na kennisgeving aan Cliënt. Cliënt kan de
overeenkomst opzeggen tegen de datum dat een dergelijke wijziging van kracht wordt.
Aangegane projecten met Cliënt zullen naar rato worden afgerekend.

19.4. Overdracht van rechten of een overeenkomst aan een derde partij, waaronder
begrepen moeder-, zuster- of dochtermaatschappijen is pas toegestaan nadat Cliënt de
toestemming van Bonaroo verkrijgt voor overdracht aan die derde partij. Deze toestemming
zal Bonaroo niet op onredelijke gronden onthouden, maar aan het verlenen van
toestemming mag Bonaroo nadere voorwaarden zoals de betaling van een vergoeding
stellen. Cliënt vrijwaart Bonaroo voor eventuele aanspraken van derden, die in verband met
het overgedragen gebruiksrecht op het Product of door gebruik schade lijden welke aan
Bonaroo​ ​toerekenbaar​ ​zouden​ ​zijn.

19.5. Bonaroo streeft bij haar dienstverlening naar een adequate opvolging van de
ontvangen meldingen en berichten van Cliënt. Om effectief diensten te kunnen leveren zorgt
Cliënt voor een steeds bereikbare en voldoende bevoegde contactpersoon; hij/zij speelt o.a.
een belangrijke rol bij het voeren van beheer en melden van Storingen. Meldingen (van
Storingen) kunnen alleen op de door Bonaroo aangegeven wijze. Als een melding buiten
werkdagen wordt ontvangen wordt deze de eerstvolgende werkdag geacht te zijn
ontvangen. De tijd buiten Werkdagen telt niet mee voor de reactietijd. Afhankelijk van de
aard​ ​van​ ​de​ ​melding​ ​onderneemt​ ​Bonaroo​ ​actie​ ​of​ ​reageert​ ​naar​ ​de​ ​contactpersoon.

19.6. Cliënt geeft Bonaroo bij voorbaat het recht, zonder de uitdrukkelijke toestemming van
Cliënt nodig te hebben, om overeenkomst(en) dan wel onderdelen daarvan over te dragen
aan moeder-, zuster- of dochtermaatschappijen; of een derde partij in het geval van fusie of
overname van Bonaroo. Indien dit geschiedt zal Bonaroo Cliënt hieromtrent informeren.

19.7. Indien een artikel uit deze overeenkomst niet van toepassing verklaard wordt blijven de
overige artikelen hun werking behouden. De rechten en plichten voortvloeiende uit het niet
van toepassing verklaarde gedeelte van de overeenkomst zullen zoveel mogelijk vastgesteld
worden op dezelfde wijze als de wijze waarop het in het niet van toepassing verklaarde
artikel​ ​was​ ​bedoeld.
